Audining hozirgi koʻrinishi, DKW , Horch , Audi va Wanderer brendlari ostida avtomobil va mototsikl ishlab chiqaradigan toʻrtta kompaniyaning birlashishi natijasida hosil boʻlgan. Auto Union kompaniyasi vorisi hisoblanadi. Oʻzgartirishlar natijasida faqat Audi savdo belgisi saqlanib qoldi. Wanderer brendi 
birinchi avtomobilini1913-yilda ishlab chiqargan. Avgust Xorch 1899-yilda oʻzining birinchi shaxsiy korxonasini (Horch & Co.) tashkil etdi va kreditorlar uni biznesdan olib tashlagach, 1909-yilda birinchi 
avtomobilini ishlab chiqargan. Nemis tilidan tarjima qilingan Horch-"tinglash" degan maʼnoni anglatadi. Yangi brend uchun nom tanlashda, Avgustning biznes sheriklaridan birining oʻgʻli
 asoschining familiyasini lotin tiliga tarjima qilishni taklif qildi, yaʼni Audi - audire  feʼlining ikkinchi shaxsining imperativ shakli (lotin tilidan tarjima qilingan   -  „tinglang“)[3]. 1921-yildan kompaniya muvaffaqiyatga erisha boshladi. Bu yil chap qoʻlda ishlaydigan birinchi nemis mashinasi ishlab chiqarilgan. Bungacha kompaniya faqat dvigatellar va suspenziyalar ishlab chiqarish bilan shugʻullangan boʻlsa, endilikda u foydalanish qulayligiga eʼtibor qarata boshladi. 1928-yilda kompaniyani DKW mototsikl ishlab chiqaruvchisi sotib oldi va 1931-yilda old gʻildirakli DKW F1 nomi bilan ilk avtomobilini ishlab chiqardi[4]. Bunga 1929-yilda boshlangan jahon iqtisodiy inqirozi yordam berdi. Gap shundaki, katta dvigatel hajmiga ega boʻlgan avtomobillar umumiy pul yetishmasligi tufayli talabni toʻxtatdi. Keyin Audi rahbari old gʻildirakli ixcham avtomobilni ishlab chiqishni buyurdi.

Toʻrtta avtomobil ishlab chiqaruvchi kompaniyaning birlashishiga sabab, bu barcha kompaniyalarning kreditori Sakson Munitsipal Banki edi. U avtomobil sanoatiga investitsiya qilishdan qoʻrqardi. 1932-yil 29-iyunda Audi, Horch , Wanderer va DKW zavodlari Auto Union AG ni tashkil qilish uchun birlashdilar. Audi logotipidagi toʻrtta uzuk bejizga emas, ushbu uzuklar toʻrtta kompaniya birlashganini ifodalaydi. Bunday birlashuvdan soʻng firma Germaniyadagi ikkinchi avtomobil ishlab chiqaruvchisi boʻldi. Audi, DKW, Horch va Wanderer brendlari bir-biri bilan umuman raqobatlashmagan. Gap shundaki, har bir brendga alohida bozor segmenti ajratilgan: Audi sport avtomobillari, DKW-mototsikllar, Horch- katta hamda qimmatbaho avtomobillar va Wanderer — hashamatli avtomobillar ishlab chiqarish bilan shugʻullangan. Kompaniya avtomobil poygalarida ham qatnashgan. Oʻtgan yillar davomida Auto Union kompaniyasining Silver Arrow modellari dunyo boʻylab koʻplab poyga va chempionatlarda gʻolib chiqdi. Shu bilan birga, koʻplab jahon rekordlari oʻrnatildi. 1940-yilda konsernning barcha fuqarolik avtomobillarini ishlab chiqarish qisqartirildi, uyushma zavodlari Horch 901 shtat avtomobilini ishlab chiqarishga oʻtdi.